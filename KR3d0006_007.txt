# -*- mode: mandoku-view; -*-
#+TITLE: 救荒本草
#+DATE: 2015-08-24 23:03:36.414280
#+PROPERTY: ID KR3d0006
#+PROPERTY: BASEEDITION WYG    
#+PROPERTY: JUAN 卷七
<pb:KR3d0006_WYG_007-1a>¶
欽定四庫全書¶
　救荒本草卷七¶
　　　　　　　　　　　明　周王朱橚　撰¶
　米穀部¶
　　葉及實皆可食(本草原有五種/新増八種)¶
　果部¶
　　實可食(本草原有十種/新増四種)¶
　　葉及實皆可食(本草原有四種/新増一種)¶
<pb:KR3d0006_WYG_007-1b>¶
　　根可食(本草原有二種/)¶
　　根及實皆可食(本草原有二種/)¶
<pb:KR3d0006_WYG_007-2a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-2b>¶
蕎麥苗　　處處種之苗髙二三尺許就地科义生其¶
莖色紅葉似杏葉而軟微&KR1359;開小白花結實作三稜蒴¶
兒味甘平性寒無毒¶
　救飢採苗葉煠熟油鹽調食多食微㵼其麥或蒸使¶
　氣餾(音溜/)於烈日中晒令口開舂取仁煮作飯食或¶
　磨為麵作餅蒸食皆可¶
　治病文具本草米榖部條下¶
<pb:KR3d0006_WYG_007-3a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-3b>¶
御米花　　本草名甖子粟一名象穀一名米囊一名¶
囊子處處有之苗高一二尺葉似靛葉色而大邊皺多¶
有花义開四瓣紅白花亦有千葉花者結殻似骲(音炮/)¶
箭頭殻中有米數千粒似葶藶子色白隔年種則佳米¶
味甘性平無毒¶
　救飢採嫩葉煠熟油鹽調食取米作粥或與麵作餅¶
　皆可食其米和竹瀝煮粥食之極美¶
　治病文具本草米穀部甖子粟條下¶
<pb:KR3d0006_WYG_007-4a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-4b>¶
赤小豆　　本草舊云江淮間多種蒔今北土亦多有¶
之苗髙一二尺葉似豇豆葉微團&KR1359;開花似豇豆花微¶
小淡銀褐色有腐氣人故亦呼為腐婢結角比菉豆角¶
頗大角之皮色微白帶紅其豆有赤白黧色三種味甘¶
酸性平無毒合鮓食成消渇為醬合鮓食成口瘡人食¶
則體重¶
　救飢採嫩葉煠熟水淘洗凈油鹽調食明目豆角亦¶
　可煮食又法赤小豆一升半炒大黄豆一升半焙二¶
<pb:KR3d0006_WYG_007-5a>¶
　味搗末毎服一合新水下日三服盡三升可度十一¶
　日不飢又説小豆食之逐津液行小便久服則虚人¶
　令人黒瘦枯燥¶
　治病文具本草米穀部條下¶
<pb:KR3d0006_WYG_007-6a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-6b>¶
山絲苗　　本草有麻蕡(音焚/)一名麻勃一名茡(音字/)¶
一名麻母生太山川谷今皆處處有之人家園圃中多¶
種蒔績其皮以為布苗髙四五尺莖有細線楞葉形狀似¶
柳葉而邊皆有义牙鋸齒毎八九葉攅生一處又似荆¶
葉而狹色深青開淡黄白花結實小如菉豆顆而匾圖¶
經云麻蕡此麻上花勃勃者味辛性平有毒麻子味甘¶
性平微寒滑利無毒入土者損人畏牡蠣白薇惡茯苓¶
　救飢採嫩葉煠熟換水浸去邪惡氣味再以水淘洗¶
<pb:KR3d0006_WYG_007-7a>¶
　净油鹽調食不可多食亦不可乆食動風子可炒食¶
　亦可打油用¶
　治病文具本草米穀部麻蕡條下¶
<pb:KR3d0006_WYG_007-8a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-8b>¶
油子苗　　本草有白油麻俗名脂麻舊不著所出州¶
土今處處有之人家園圃中多種苖髙三四尺莖方窊¶
面四楞對節分生枝义葉類蘇子葉而長尖&KR1359;邊多花¶
义葉間開白花結四稜蒴兒每蒴中有子四五十餘粒¶
其子味甘微苦生則性大寒無毒炒熟則性熱壓笮為¶
油大寒¶
　救飢採嫩葉煠熟水浸淘洗凈油鹽調食其子亦可¶
　炒熟食或煮食及笮為油食皆可¶
<pb:KR3d0006_WYG_007-9a>¶
　治病文具本草米穀部白油麻條下¶
<pb:KR3d0006_WYG_007-10a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-10b>¶
黄豆苗　　今處處有之人家田園中多種苗高一二¶
尺葉似黒豆葉而大結角比黒豆角稍肥大其葉味甘¶
　救飢採嫩苗葉煠熟水浸淘凈油鹽調食或摘角煮¶
　食或收豆煮食及磨為麵食皆可¶
<pb:KR3d0006_WYG_007-11a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-11b>¶
刀豆苗　　處處有之人家園籬邊多種之苗葉似豇¶
豆葉肥大開淡粉紅花結角如皂角狀而長其形似屠¶
刀様故以名之味甜微淡¶
　救飢採嫩苗葉煠熟水浸淘凈油鹽調食豆角嫩時¶
　煮食豆熟之時收豆煮食或磨麵食亦可¶
<pb:KR3d0006_WYG_007-12a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-12b>¶
眉兒豆苗　　人家園圃中種之妥(他果切/)蔓而生葉¶
似菉豆葉而肥大闊厚潤澤光俊毎三葉攅生一處開¶
淡粉紫花結扁角毎角有豆止三四顆其豆色黒匾而¶
皆白眉故名味微甜¶
　救飢採嫩苗葉煠食豆角嫩時採角煮食豆成熟時¶
　打取豆食¶
<pb:KR3d0006_WYG_007-13a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-13b>¶
紫豇豆苗　　人家園圃中種之莖葉與豇豆同但結¶
角色紫長尺許味微甜¶
　救飢採嫩苗葉煠熟油鹽調食角嫩時採角煮食亦¶
　可做菜食豆成熟時打取豆食之¶
<pb:KR3d0006_WYG_007-14a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-14b>¶
蘇子苗　　人家園圃中多種之苗髙二三尺莖方窊¶
(五化切/)面四楞上有澁毛葉皆對生似紫蘇葉而大開¶
淡紫花結子比紫蘇子亦大味微辛性温¶
　救飢採嫩葉煠熟換水淘洗凈油鹽調食子可炒食¶
　亦可笮油用¶
<pb:KR3d0006_WYG_007-15a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-15b>¶
豇豆苗　　今處處有之人家田園中多種就地拖秧¶
而生亦延籬落葉似赤小豆葉而極長&KR1359;開淡粉紫花¶
結角長五七寸其豆味甘¶
　救飢採嫩葉煠熟水浸淘凈油鹽調食及採嫩角煠¶
　食亦可其豆成熟時打取豆食¶
<pb:KR3d0006_WYG_007-16a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-16b>¶
山黒豆　　生宻縣山野中苗似家黒豆毎三葉攅生¶
一處居中大葉如菉豆葉傍兩葉似黒豆葉微圓開小¶
粉紅花結角比家黒豆角極瘦小其豆亦極細小味微¶
苦¶
　救飢苗葉嫩時採取煠熟水淘去苦味油鹽調食結¶
　角時採角煮食或打取豆食皆可¶
<pb:KR3d0006_WYG_007-17a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-17b>¶
舜芒穀　　俗名紅落䔧生田野及人家田庄窠(音科/)¶
上多有之科苗高五尺餘葉似灰菜葉而大微帶紅色¶
莖亦髙麄可為拄杖其中心葉甚紅葉間出穗結子如¶
粟米顆灰青色味甜¶
　救飢採嫩苗葉晒乾揉(音柔/)去灰煠熟油鹽調食子¶
　可磨麵做燒餅蒸食¶
<pb:KR3d0006_WYG_007-18a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-18b>¶
櫻桃樹　　處處有之古謂之含桃葉似桑葉而狹窄¶
微軟開粉紅花結桃似郁李子而小紅色鮮明味甘性¶
熱¶
　救飢採果紅熟者食之¶
　治病文具本草果部條下¶
<pb:KR3d0006_WYG_007-19a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-19b>¶
胡桃樹　　一名核桃生北土舊云張騫從西域將來¶
陜洛間多有之今鈞鄭間亦有其樹大株葉厚而多陰¶
開花成穗花色蒼黄結實外有青皮包之狀似梨大熟¶
時漚去青皮取其核是胡桃味甘性平一云性熱無毒¶
　救飢採核桃漚去青皮取瓤食之令人肥健¶
　治病文具本草果部條下¶
<pb:KR3d0006_WYG_007-20a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-20b>¶
柿樹　　舊不載所出州土今南北皆有之然華山者¶
皮薄而味甘珍宣歙荆襄閩廣諸州但生噉不堪為乾¶
椑柿壓丹石毒烏柿宣越者性温諸柿食之皆善而益¶
人其樹髙一二丈葉似軟棗葉頗小而頭微團結實種¶
數甚多有牛心柿蒸餅柿蓋柿㙮柿蒲楪紅柿黄柿朱¶
柿椑柿其乾柿火乾者謂之烏柿諸柿味甘性寒無毒¶
　救飢摘取軟熟柿食之其柿未軟者摘取以温水醂¶
　(音攬/)熟食之麄心柿不可多食令人腹痛生柿彌冷¶
<pb:KR3d0006_WYG_007-21a>¶
　尤不可多食¶
　治病文具本草果部條下¶
<pb:KR3d0006_WYG_007-22a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-22b>¶
梨樹　　出鄭州及宣城今處處有之其樹葉似棠葉¶
而大色青開花白色結實形様甚多鵝梨出鄭州極大¶
味香美而漿多乳梨出宣城皮厚而肉實味極長水梨¶
出北都皮薄而漿多味差短又有消梨紫煤梨赤梨甘¶
棠禦兒梨紫花梨青梨茅梨桑梨之類不能盡具其名¶
梨實味甘微酸性寒無毒¶
　救飢其梨結硬未熟時摘取煮食已經霜熟摘取生¶
　食或蒸食亦佳或削其皮晒作梨糝收而備用亦可¶
<pb:KR3d0006_WYG_007-23a>¶
　治病文具本草果部條下¶
<pb:KR3d0006_WYG_007-24a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-24b>¶
葡萄　　生隴西五原敦煌山谷及河東舊云漢張騫¶
使西域得其種還而種之中國始有葢北果之最珍者¶
今處處有之苗作藤蔓而極長大盛者一二本綿被山¶
谷葉類絲𤓰葉頗壯而邊多花义開花極細而黄白色¶
其實有紫白二色形之圓鋭亦二種又有無核者味甘¶
性平無毒又有一種蘡薁(音嬰郁/)真相似然蘡薁乃是¶
千嵗蔂但山人一槩收而釀酒¶
　救飢採葡萄為果食之又熟時取汁以釀酒飲¶
<pb:KR3d0006_WYG_007-25a>¶
　治病文具本草果部條下¶
<pb:KR3d0006_WYG_007-26a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-26b>¶
李子樹　　本草有李核人舊不載所出州土今處處¶
有之其樹大髙丈餘葉似郁李子葉微尖&KR1359;而潤澤光¶
俊開白花結實種類甚多見爾雅者有休無實李李之¶
無實者一名趙李李痤接慮李即今之麥李細實有溝¶
道與麥同熟故名之駁赤李其子赤者是也又有青李¶
緑李赤李房陵李朱仲李馬肝李黄李紫李水李散見¶
書傳美其味之可食皆不入藥今有穿條紅御黄子其¶
李實味甘微苦一云味酸核人味苦性平俱無毒¶
<pb:KR3d0006_WYG_007-27a>¶
　救飢摘取李實色熟者食之不可臨水上食亦不可¶
　和蜜食損五臓及與雀肉同食和漿水食令人霍亂¶
　澁氣多食令人虛熱¶
　治病文具本草果部李核人條下¶
<pb:KR3d0006_WYG_007-28a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-28b>¶
木𤓰　　生蜀中并山隂蘭亭而宣州者佳今處處有¶
之其樹枝状似柰花深紅色葉又似柿葉微小而厚爾¶
雅謂之楙(音茂/)其實形如小𤓰又似栝樓而小兩頭尖¶
長淡黄色味酸性温無毒¶
　救飢採成熟木𤓰食之多食亦不益人¶
　治病文具本草果部條下¶
<pb:KR3d0006_WYG_007-29a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-29b>¶
樝子樹　　舊不著所出州土今鞏縣趙峯山野中多¶
有之樹髙丈許葉似冬青樹葉稍闊厚背色微黄葉形¶
又類棠梨葉但厚結果似木𤓰稍團味酸甜微澁性平¶
　救飢果熟時採摘食之多食損齒及筋¶
　治病文具本草果部木𤓰條下¶
<pb:KR3d0006_WYG_007-30a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-30b>¶
郁李子　　本草郁李人一名爵李一名車下李一名¶
雀梅即奥(音郁/)李也俗名藲(音歐/)梨兒生隰州髙山川¶
谷丘陵上今處處有之木髙四五尺枝條花葉皆似李¶
惟子小其花或白或赤結實似櫻桃赤色其人味酸性¶
平一云味苦辛其實味甘酸根性凉俱無毒¶
　救飢其實紅熟時摘取食之酸甜味美¶
　治病文具本草木部郁李人條下¶
<pb:KR3d0006_WYG_007-31a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-31b>¶
菱角　　本草名芰(音技/)實一名菱(音陵/)處處有之水¶
中拖蔓生葉浮水上三尖鋸齒葉開黄白花花落而實¶
生實有二種一種四角一種兩角兩角中又有嫩皮而¶
紫色者謂之浮菱食之尤美味甘性平無毒一云性冷¶
　救飢採菱角鮮大者去殻生食殻老及雜小者煮熟¶
　食或晒其實火燔以為米充粮作粉極白潤宜人服¶
　食家蒸曝蜜和餌之斷穀長生又云雜白蜜食令人¶
　生蟲一云多食臓冷損陽氣痿莖腹脹滿暖薑酒飲¶
<pb:KR3d0006_WYG_007-32a>¶
　或含吳茱萸嚥津液即消¶
　治病文具本草果部芰實條下¶
<pb:KR3d0006_WYG_007-33a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-33b>¶
軟棗　　一名丁香柿又名牛乳柿又呼羊矢棗爾雅¶
謂之梬(音影/)舊不載所出州土今北土多有之其樹枝¶
葉條幹皆類柿而結實甚小乾熟則紫黒色味甘性温¶
一云微寒無毒多食動風發冷風咳𠻳¶
　救飢採取軟棗成熟者食之其未熟結硬時摘取以¶
　温水漬養醂(盧感切/)去澁味另以水煮熟食之¶
<pb:KR3d0006_WYG_007-34a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-34b>¶
野葡萄　　俗名煙黒生荒野中今處處有之莖葉及¶
實倶似家葡萄但皆細小實亦稀疎味酸¶
　救飢採葡萄顆紫熟者食之亦中釀酒飲¶
<pb:KR3d0006_WYG_007-35a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-35b>¶
梅杏樹　　生輝縣太行山山谷中樹髙丈餘葉似杏¶
葉而小又頗尖&KR1359;微澁邊有細鋸齒開白花結實如杏¶
實大生青熟則黄色味微酸¶
　救飢摘取黄熟梅果食之¶
<pb:KR3d0006_WYG_007-36a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-36b>¶
野櫻桃　　生鈞州山谷中樹髙五六尺葉似李葉更¶
尖開白花似李子花結實比櫻桃又小熟則色鮮紅味¶
甘微酸¶
　救飢摘取其果紅熟者食之¶
<pb:KR3d0006_WYG_007-37a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-37b>¶
石榴　　本草名安石榴一名丹若廣雅謂之若榴舊¶
云漢張騫使西域得其種還今處處有之木不甚髙大¶
枝柯附幹自地便生作叢種極易成折其枝條盤土中¶
便生其葉似枸杞葉而長微尖葉緑微帶紅色花有黄¶
赤二色實亦有甘酸二種甘者可食酸者入藥味甘酸¶
性温無毒又有一種子白瑩澈如水晶者味亦甘謂之¶
水晶石榴¶
　救飢採嫩葉煠熟油鹽調食榴果熟時摘取食之不¶
<pb:KR3d0006_WYG_007-38a>¶
　可多食損人肺及損齒令黒¶
　治病文具本草果部條下¶
<pb:KR3d0006_WYG_007-39a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-39b>¶
杏樹　　本草有杏核人生晉山川谷今處處有之其¶
實有數種黄而圓者名金杏熟最早扁而青黄者名木¶
杏其子皆入藥又小者名山杏不堪入藥其樹髙丈餘¶
葉頗圓淡緑頗帶紅色葉似木葛葉而光嫩微尖開花¶
色紅結實金黄色核人味甘苦性温冷利有毒得火良¶
惡黄芩黄耆葛根解錫毒畏蘘草杏實味酸性熱¶
　救飢採葉煠熟以水浸漬作成黄色換水淘凈油鹽¶
　調食其杏黄熟時摘取食不可多食令人發熱及傷¶
<pb:KR3d0006_WYG_007-40a>¶
　筋骨¶
　治病文具本草果部杏核人條下¶
<pb:KR3d0006_WYG_007-41a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-41b>¶
棗樹　　本草有大棗乾棗也一名美棗一名良棗生¶
棗出河東平澤及近北州郡青晉絳蒲州者特佳江南¶
出者堅燥少肉樹髙一二丈葉似酸棗葉而大比皂角¶
葉亦大尖&KR1359;光澤葉間開青黄色小花結實種數甚多¶
爾雅云壺棗江東呼棗大而鋭上者為壺壺猶瓠也邊¶
腰棗一名細腰又謂轆轤棗櫅(音賫/)白棗即今棗子白¶
乃熟遵羊棗實小而圓紫黒色俗又呼為羊矢棗洗太¶
棗河東猗氏縣出大&KR0037;如雞卵蹶泄苦棗云子味苦晳¶
<pb:KR3d0006_WYG_007-42a>¶
無實&KR0037;云不著子者還味稔&KR0037;云還味短味也又有水¶
菱棗御棗即撲落蘇也又有牙&KR0037;皆味甘美其餘不能¶
盡别其名大&KR0037;味甘性平無毒殺烏頭毒牙齒有病人¶
切忌食生&KR0037;味甘辛多食令人寒熱腹脹羸瘦人不可¶
食蒸煮食補腸胃肥中益氣不宜合葱食¶
　救飢採嫩葉煠熟水浸作成黄色淘凈油鹽調食其¶
　棗紅熟時摘取食之其結生硬未紅時煮食亦可¶
　治病文具本草果部大&KR0037;條下¶
<pb:KR3d0006_WYG_007-43a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-43b>¶
桃樹　　本草有桃核人生太山川谷河南陜西出者¶
尤大而美今處處有之樹髙丈餘葉狀似柳葉而闊大¶
又多紋脉開花紅角結實品類甚多其油桃光小金桃¶
色深黄崑崙桃肉深紫紅色又有餅子桃麵桃鷹嘴桃¶
鴈過紅桃凍桃之類名多不能盡載山中有一種桃正¶
是月令中桃始華者謂山桃不堪食啗但中入藥桃核¶
人味苦甘性平無毒¶
　救飢採嫩葉煠熟水浸作成黄色換水淘凈油鹽調¶
<pb:KR3d0006_WYG_007-44a>¶
　食桃實熟軟時摘取食之其結硬未熟時亦可煮食¶
　或切作片晒乾為糝收藏備用¶
　治病文具本草果部桃核人條下¶
<pb:KR3d0006_WYG_007-45a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-45b>¶
沙果子樹　　一名花紅南北皆有今中牟崗野中亦¶
有之人家園圃亦多栽種樹髙丈餘葉似櫻桃葉而色¶
深緑又似急䕷(音梅/)子葉而大開粉紅花似桃花瓣微¶
長不尖結實似李而甚大味甘微酸¶
　救飢摘取紅熟果食之嫩葉亦可煠熟油鹽調食¶
<pb:KR3d0006_WYG_007-46a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-46b>¶
芋苗　　本草一名土芝俗名芋頭生田野中今處處¶
有之人家多栽種葉似小荷葉而偏長不圓近蔕邊皆¶
有一劐(音霍/)兒根狀如雞彈大皮色茶褐其中白色味¶
辛性平有小毒葉冷無毒¶
　救飢本草芋有六種青芋細長毒多初煮須要灰汁¶
　換水煮熟乃堪食白芋真芋連禪芋紫芋毒少蒸煮¶
　食之又宜冷食療熱止渇野芋大毒不堪食也¶
　治病文具本草果部條下¶
<pb:KR3d0006_WYG_007-47a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-47b>¶
鉄葧臍(葧音孛/)　本草名烏芋又名&KR1856;(音夫/)茨一名藉¶
姑一名水萍一名槎(音查/)牙亦名茨菰又名燕尾草爾¶
雅謂之芍有二種根黒皮厚肉硬白者謂之猪葧臍皮¶
薄色淡紫肉軟者謂之羊葧臍生水田中葉似莎草而¶
厚肥稍又長窄葉間生葶其葶三稜稍頭開花醬褐色¶
根即葧臍味苦甘性微寒¶
　救飢採根煮熟食製作粉食之厚人腸胃不飢服丹¶
　石人尤宜食解丹石毒孕婦不可食¶
<pb:KR3d0006_WYG_007-48a>¶
　治病文具本草果部烏芋條下¶
<pb:KR3d0006_WYG_007-49a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-49b>¶
蓮藕　　本草有藕實一名水芝丹一名蓮生汝南池¶
澤今處處有之生水中其葉名荷圓徑尺餘其花世謂¶
之蓮花色有紅白二種花中結實謂之蓮房俗名蓮蓬¶
其蓮青皮裏白子為的即蓮子也的中青心為薏其的¶
至秋表皮色黒而沈水就蓬中乾者謂之石蓮其根謂¶
之藕爾雅云荷芙蕖其莖茄其葉蕸其本蔤(音宻/)云是¶
莖下白蒻(音若/)在泥中藕節間初生萌芽也其花菡萏¶
其實蓮其根藕其中的的中薏是也芙蕖其緫名别名¶
<pb:KR3d0006_WYG_007-50a>¶
芙蓉又云其花未發為菡萏已發為芙蓉蓮實莖味甘¶
性平寒無毒¶
　救飢採藕煠熟食生食皆可蓮子蒸食或生食亦可¶
　又可休粮仙家貯石蓮子乾藕經千年者食之至妙¶
　又以實磨為麵食或屑為米加粟煮飯食皆可¶
　治病文具本草果部藕實條下¶
<pb:KR3d0006_WYG_007-51a>¶
　¶
　¶
　¶
　¶
　¶
　¶
　¶
　¶
<pb:KR3d0006_WYG_007-51b>¶
雞頭實　　一名芡一名鴈喙實幽人謂之鴈頭出雷¶
澤今處處有之生澤中葉大如荷而皺背紫有刺俗謂¶
雞頭盤花結實形類雞頭故以名之中有子如皂莢子¶
大艾褐色其近根莖&KR0034;(音耿/)嫩者名為(音葦/)&KR0034;人採以¶
為菜茹實味甘性平無毒¶
　救飢採嫩根莖煠食實熟採實剥人食之蒸過烈日¶
　晒之其皮即開舂去皮搗人為粉蒸煠作餅皆可食¶
　多食不益脾胃氣兼難消化生食動風冷氣與小兒¶
<pb:KR3d0006_WYG_007-52a>¶
　食不能長大故駐年耳¶
　治病文具本草果部條下¶
　¶
　¶
　¶
　¶
　¶
　¶
<pb:KR3d0006_WYG_007-52b>¶
　¶
　¶
　¶
　¶
　¶
　¶
　¶
　救荒本草卷七¶
